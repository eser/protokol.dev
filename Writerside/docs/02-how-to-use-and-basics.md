# Kullanım ve temeller

`protokol.dev`i okurken, öncelikle bu kaynaktan nasıl ve ne amaçla faydalanmak istediğinizi belirlememiz, ayrıca bazı temel kavramlar konusunda ortak bir anlayışa sahip olmamız gerekecek.


## Nasıl kullanmalı?

Bu kaynağı farklı zamanlarda, farklı ihtiyaçlar doğrultusunda kullanabilirsiniz. Örneğin ilk kullanımınızda amacınız kapsamlı bir dönüşüm kılavuzu olarak istifade etmek, daha sonraları ise belirli kavramları tekrar anımsamak için bir referans olarak kullanabilirsiniz.

Benim belirlediğim belli başlı kullanım senaryoları bulunuyor, elbette bununla sınırlı kalmak durumunda değiliz.


### Yazılım yönetim çatısı oluşturmak

[Giriş](01-index.md)'te bahsetmiş olduğum sektörel deneyimlerim doğrultusunda, burada sunulan yaklaşımları uygulayabilir ve işleyen bir yazılım organizasyonunda bu pratikleri süreçlerinize tamamen ya da kısmen adapte edebilirsiniz.


### Organizasyonel yapı kontrolü

Organizasyonel yapının hedeflere uygunluğunu değerlendirmek, daha verimli bir yapı üzerine düşünmek ya da mevcut organizasyonunuzun burada bahsedilen "işlevleri" beklentilerle örtüşecek şekilde çalışıp çalışmadığının sağlamasını yapmak için bu kaynaktan faydalanabilirsiniz. Ayrıca, "Bugün sıfırdan başlasak nasıl bir organizasyonel yapı daha uygun olurdu?" gibi sorulara yanıt arayabilirsiniz.


### Rehber

Bu kaynak, birçok yazılım organizasyonu çatısı altında kullanabileceğiniz kavramlar ve pratikler konusunda sizlere bir referans sunar. İçindekiler bölümünden bu kavramlara kolayca ulaşabilir ve detaylarını inceleyebilirsiniz.

# protokol.dev

İsmim Eser Özvataf. [Teknasyon](https://teknasyon.com/)'da Head of Engineering olarak çalışıyorum.

90'lı yıllarda amatör bir hevesle başlayan yazılım geliştirme yolculuğum zamanla akademik ve profesyonel kimlikler kazanarak sürdü, bu sayede yazılım dünyasında geniş bir deneyim elde ettim.

Kariyerimin geldiği noktada doğrudan yöneticisi olduğum en az 20 takıma ek olarak profesyonel danışmanlık verdiğim, DevRel şapkasıyla aktif izlediğim, çeviklikten sorumlu bir birimin yöneticisi olarak organizasyon altında dolaylı olarak çalıştığım yüzlerce takım oldu. Bu süreçte temas ettiğim profesyonellerin beklenen iş ve davranış çıktılarını vermesi "iş tanımım"ı oluşturdu.

Önümdeki tek başıma ilerleyebildiğim bir yol olmadığından, bu süreçte üst yönetimlerden orta seviye yöneticilere, proje ve ürün yöneticilerinden geliştiricilere birçok kişiyle birlikte çalışarak onların bakış açılarını ve ihtiyaçlarını yakından dinleme fırsatı buldum. Onların ideal/pragmatik çalışma rutini arayışlarına eşlik ettim.

Farkına vardığım en net durumlardan biri de hangi organizasyon, hangi kültür, hangi sorumluluk alanına ait olursa olsun ihtiyaçlar birbirinden farklı değiller. İhtiyaçlar aynı kalırken şartlar, inisiyatifler ve kaynaklar farklılık gösterebiliyor. "Dünden daha iyi olma"nın hedeflendiği bir çatıda önümüzdeki durumları aşıp verimliliği yakalamak için bizlere gereken liderlik becerileri, yürütme (execution) bilgisi, öngörü, bilimin, literatürün ve özverinin iyi bir sentezini oluşturup inisiyatifler alarak hedeflere ulaşmak oluyor.

Bu farkındalık beni en hakim olduğum alandaki bilgi birikimimi kullanabileceğim `protokol.dev`i oluşturmaya motive etti.

- Yukarıdaki kavramlar özelinde bireysel eksikleriniz varsa,
- Bir yazılım yönetim çatısına ihtiyaç duyuyorsanız,
- Organizasyonel bir değişiklik planlıyorsanız,
- Organizasyonel bir değişikliğe ihtiyacınız olup olmadığına karar veremiyorsanız,
- Bir dönüşüm projesine nereden başlayacağınızı bilmiyorsanız,
- Çıktı ve veriminizi ölçemiyorsanız,
- Agile ve proje pratiklerinden hangisinin size uygun olduğundan emin değilseniz,
- Mühendislik yönetimi konusunda darboğazlar yaşıyorsanız,
- Temel mühendislik pratikleri ve çatıları konusunda bir referans arıyorsanız,

Kısacası buradaki yönlendirmelerle bir yazılım ekibi yönetim çatısı da oluşturmaya çalışacağım. Dolayısıyla bu kaynağı ihtiyacınız olduğunda belirli kavramları tekrar anımsamak için bir referans olarak, ihtiyacıniz olduğunda da kapsamlı bir dönüşüm kılavuzu olarak kullanabilirsiniz.

Okumaya [Kullanım amacı ve temeller](02-usage-and-basics.md) ile başlayabilirsiniz.


## Geri bildirim ve destek
Lütfen gördüğümüz herhangi bir hata veya eksiği [eser@acikyazilim.com](mailto:eser@acikyazilim.com) adresine bildirin.

<seealso>
    <category ref="eser">
        <a href="https://github.com/eser">github.com/eser</a>
        <a href="https://acikkaynak.github.io/">acikkaynak.github.io</a>
        <a href="https://acikyazilimagi.com/">acikyazilimagi.com</a>
        <a href="https://eser.live/">eser.live</a>
        <a href="https://yazilimciagi.com/">yazilimciagi.com</a>
    </category>
</seealso>

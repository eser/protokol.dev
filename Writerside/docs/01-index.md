# protokol.dev

İsmim Eser Özvataf. [Teknasyon](https://teknasyon.com/)'da Head of Engineering olarak çalışıyorum.

90'lı yıllarda amatör bir hevesle başlayan yazılım geliştirme yolculuğumu zaman içerisinde akademik ve profesyonel kimliklerle devam ettirerek yazılım dünyasında bir dizi deneyim elde ettim.

Kariyerimin geldiği noktada doğrudan yöneticisi olduğum en az 20 takıma ek olarak profesyonel danışmanlık verdiğim, DevRel şapkasıyla aktif izlediğim, çeviklikten sorumlu bir birimin yöneticisi olarak organizasyon altında dolaylı olarak çalıştığım yüzlerce takım ve temas ettiğim binlerce profesyonelin beklenen çıktıları vermesi "iş tanımım" oldu.

Önümdeki tek başıma ilerleyebildiğim bir yol olmadığından, bu süreçte üst yönetimlerden orta seviye yöneticilere, proje ve ürün yöneticilerinden geliştiricilere birçok kişiyle birlikte çalışarak onların bakış açılarını ve ihtiyaçlarını yakından dinleme fırsatı buldum. Onların ideal/pragmatik çalışma rutini arayışlarına eşlik ettim.

Farkına vardığım en net durumlardan biri, hangi organizasyon hangi kültür hangi sorumluluk alanına ait olursa olsun ihtiyaçlar birbirinden farklı değiller. "Dünden daha iyi olma"nın hedeflendiği bir çatıda bilimin, literatürün ve özverinin iyi bir sentezini oluşturup inisiyatifler alarak o ihtiyaçlara ulaşmak da farkındalık, zaman ve yürütme (execution) bilgisinden geçiyor.

`protokol.dev` altında da bu ihtiyaçların davranışlarla eşleştirilmesini bulacaksınız. Ayrıca bu davranışların da günümüzde hangi pratik ve yaklaşımların benimsenerek desteklenebileceğini, sürecin nasıl takip edileceğini bir yazılım ekibi yönetim çatısı önererek ilerlemeye çalışacağım.


## Geri bildirim ve destek
Lütfen gördüğümüz herhangi bir hata veya eksiği [eser@acikyazilim.com](mailto:eser@acikyazilim.com) adresine bildirin.

<seealso>
    <category ref="eser">
        <a href="https://github.com/eser">github.com/eser</a>
        <a href="https://acikkaynak.github.io/">acikkaynak.github.io</a>
        <a href="https://acikyazilimagi.com/">acikyazilimagi.com</a>
        <a href="https://eser.live/">eser.live</a>
        <a href="https://yazilimciagi.com/">yazilimciagi.com</a>
    </category>
</seealso>

# Hedefler ve beklenen çıktı

Bir yazılım geliştirme organizasyonu, net tanımlanmış rol ve sorumluluklarla çalışan bireyler ve ekipler tarafından oluşturulan karmaşık bir sistemdir. Bu sistemi, birçok dişliye sahip, girdileri işleyerek çıktılara dönüştüren dev bir makine gibi düşünebilirsiniz. Daha somut bir örnekle, bir otomobilin çalışmasını gözünüzde canlandırın: motor çalışmaya hazır, sürücü koltuğuna oturmuş ve araç bir hedefe doğru ilerlemek üzere harekete geçmiştir. Ancak, bu yolculuğun sorunsuz bir şekilde gerçekleşmesi için her şeyin belirli bir düzen içinde olması gerekir.

Hedefe ulaşmak, tıpkı bir otomobil yolculuğunda olduğu gibi, dikkatli planlama ve uyum gerektirir. Gideceğiniz yeri net bir şekilde tanımlamak, yeterli yakıtla yola çıkmak ve geç kalmamak için belirli bir hızla ilerlemek bu sürecin olmazsa olmazlarıdır. Yolculuk sırasında bazen planlar değişebilir, güzergah yeniden belirlenebilir veya yol koşullarına uygun manevralar yapılması gerekebilir. Aynı şekilde, bir organizasyonda da hedef ve beklenen çıktıların net bir şekilde tanımlanması, ekiplerin “on track” kalmasını sağlar. Belirsizlikleri ortadan kaldıran bu netlik, organizasyonun hem verimliliğini artırır hem de ekiplerin yoldan sapmadan hedefe doğru ilerlemesine yardımcı olur.

Her şeyden önce hedeflerin belirlenmesi kritik önceliğe sahiptir. Bir yapılanmanın var oluş amacı, hedef, toplamda "ne beklendiğini" v.b. bağlamsal tanımlar netleştikten sonra "nasıl"ı tanımlayan şekilsel organizasyonun oluşması daha doğru olacaktır. Böylece oluşabilecek birçok uyumsuzluk baştan engellenmiş olur. Başka bir deyişle, yapılacak işe göre bir organizasyon şekillendirmek, atılabilecek en iyi hamlelerden biridir.
